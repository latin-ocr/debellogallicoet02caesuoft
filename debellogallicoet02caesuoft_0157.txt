DE BELLO ALEX. LIBER. 133

set, neque flexi ad virtutem ex tanta multitudine viri
virtuti nostrorum possent adaequari. Capitur hoc
proelio quinqueremis una et biremis cum defensori-
bus remigibusque, et deprimuntur tres, nostris inco-
lumibus omnibus : reliquae propinquam fugam ad op-
pidum capiunt; quas protexerunt ex molibus atque
aedificiis imminentibus, et nostros adire propius pro-
hibuerunt.

XVII. Hoc ne sibi saepius accidere posset, omni
ratione Caesar contendendum existimavit, ut insulam,
molemque ad insulam pertinentem, in suam redigeret
potestatem: perfectis enim magna ex parte munitio-
nibus in oppido, et illam et urbem uno tempore ten-
tari posse confidebat. Quo capto consilio, cohortes
x, et levis armaturae electos, quos idoneos ex equiti·
bus Gallis arbitrabatur, in navigia minora scaphasque
imponit. Inde alteram insulae partem distinendae
manus caussa constratis navibus aggreditur, praemiis
magnis propositis, qui primus insulam cepisset. Ac
primo impetum nostrorum pariter sustinuerunt : uno
enim tempore et ex tectis aedificiorum propugna-
bant, et littora armati defendebant, quo propter as-
peritatem loci non facilis nostris aditus dabatur; et
scaphis navibusque longis v mobiliter et scienter an-
gustiasloci tuebantur. Sed, ubi, primum locis cogni-
tis vadisque pertentatis, pauci nostri in littore consti-
terunt, atque hos sunt alii subsecuti, constanterque
in eos, quiin littore aequo institerant, impetum fe-
cerunt; omnes Pharitae terga verterunt. His pulsis
custodia portus relicta, ad littora et vicum applicave-
runt, seque ex navibus ad tuenda aedificia ejece—
runt.

XVIII. Neque vero diutius ipsi ex munitione se

