LIBER 11 . 35

coegit. Quas Caesari esse amicas civitates arbitra-
batur, iis graviora onera injungebat, praesidiaque eo
deducebat 3’et judicia in privatos reddebat: qui verba
atque orationem adversus rempublicam habuissent,
eorum bona in publicum addicebat: provinciam om-
nem in sua et Pompeii verba jusjurandum adigebat.
Cognitis iis rebus, quae sunt gestae in citeriore His-
pania, bellum parabat. Ratio autem haec erat belli,
ut se cum 11 legionibus Gades conferret; naves stu·-
mentumque omne ibi contineret: provinciam enim
omnem Caesaris rebus favere cognoverat. In insula,-
frumento navibusque comparatis, bellum duci non
difficile existimabat. Caesar, etsi multis necessariis-
que rebus in Italiam revocabatur, tamen constituerat
nullam partem belli in Hispaniis relinquere ; quod
magna esse Pompeii beneficia, et magnas clientelas,
in citeriore provincia sciebat.

XIX. Itaque, duabus legionibus missis in ulterio-
rem Hispaniam cum Q. Cassio, tribuno plebis, ipse
cum nc equitibus magnis itineribus progreditur, edic-
tumque praemittit, ad quam diem magistratus princi-
pesque omnium civitatum sibi esse praesto Cordubae-
vellet. Quo edicto tota provincIa pervulgato, nulla
suit civitas, quin ad id tempus partem senatus Cordu-
bam mitteret; nullusve civis Romanus paullo notior,
quin ad diem conveniret. Simul ipse Cordubae con-
ventus per se portas Varroni clausit, custodias vigi-
liasque in turribus muroque disposuit. Coliortes 11,
quae colonicae appellabantur, quum eo casu venis·
sent, tuendi oppidi caussa apud se retinuit. Iisdem
diebus Carmonenses, quae est longe firmissima totius
provinciae civitas, deductis 111 in arcein oppidi co·
hortibus a Varrone praesidio, per se cohortes ejecit,

portasque praeclusit.

