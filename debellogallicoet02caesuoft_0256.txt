224 A. HIRTII

structos constituit: id hoc consilio, si posset Virgi-
lius, quique cum eo obsidebantur, rei male gestae
suorum indicio a pertinacia deduci. Deinde ipse Vir-
gilium appellavit, invitavitque ad deditionem, suam-
que lenitatem et clementiam commemoravit: quem
postquam animadvertit responsum sibi non dare, ab
oppido recessit. Postero die, divina re facta, con-
cione advocata, in conspectu oppidanorum milites col-
laudat; totumque exercitum veteranum donavit; prae-
mia fortissimo cuique, ac bene merenti, pro suggestu
tribuit: ac, statim inde digressus, Rebilo proconsule
cum 111 ad Thapsum legionibus, et Cn. Domitio cum
11 Tisdrae‚ ubi Considius praeerat, ad obsidendum re-
lictis, M. Messalla Uticam ante praemisso cum equi-
tatu, ipse eodem iter facere contendit.

LXXXVII. Equites interim Scipionis, qui ex proe-
lio fugerant, quum Uticam versus iter facerent, per-
veniunt ad oppidum Paradae. Ubi, quum ab incolis
non reciperentur, ideo quod fama de victoria Caesa-
ris praecucurrisset; vi oppido potiti, in medio foro
lignis coacervatis, omnibusque rebus eorum conges-
tis, ignem subjiciunt, atquc ejus oppidi incolas cujus-
que generis aetatisque, vivos, constrictosque, in flam-
mam conjiciunt, atque ita acerbissimo afficiunt sup-
plicio : deinde protinus Uticam perveniunt. Superio-
re tempore M. Cato, quod Uticensibus propter bene-
ficium legis Juliae parum in suis partibus praesidii es-
se existimaverat, plebem inermem oppido ejecerat, et
ante portam Bellicam castris fossaque, parvula dun-
taxat, munierat, ibique custodiis circumdatis habita-
re co'e'gerat; senatum autem oppidi custodia tenebat.
Eorum castra ii equites adorti expugnare coeperunt,
ideo qnod eos partibus Caesaris favisse sciebant, ut,-

