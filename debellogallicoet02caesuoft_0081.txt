LIBER ΙΙΙ. 59

litumque deditione ad Corcyram. Proinde sibi ac
reipublicae parcerent: quantum in bello fortuna pos-
set, jam ipsi incommodis suis satis essent documento.
Hoc unum esse tempus de pace agendi, dum sibi
uterque confideret, et pares ambo viderentur: si
vero alteri paullum modo tribuisset fortuna, non esse
usurum conditionibus pacis eum, qui superior videre-
tur; neque fore aequa parte contentum, qui se omnia
habiturum confideret. Conditiones pacis, quoniam
antea convenire non potuissent, Romae ab senatu et
a populo peti debere: interea et reipublicae et ipsis
placere oportere, si uterque in concione statim jurau
visset, se triduo proximo exercitum dimissurum: de-
positis armis, auxiliisque, quibus nunc confiderent,
necessario populi senatusque judicio fore utrumque
contentum. Haec quo facilius Pompeio probari pos-
sent, omnes suas terrestres urbiumque copias dimissu-
rum.

XI. Vibullius, his expositisa Caesare, non minus
necessarium esse existimavit, de repentino adventu
Caesaris Pompeium fieri certiorem, uti ad id consili-
um capere posset, antequam de mandatis agi incipe-
ret: atque ideo, continuato et nocte et die itinere, at-
que mutatis ad celeritatem jumentis, ad Pompeium
contendit, ut adesse Caesarem omnibus copiis nuncia-
ret. Pompeius erat eo tempore in Candavia; iterque
ex Macedonia in hiberna, Apolloniam Dyrrhachium-
que, habebat. sed, rc nova perturbatus, majoribus i-
tineribus Apolloniam petere coepit, ne Caesar orae
maritimae civitates occuparet. At ille, expositis mili·
tibus, eodem die Oricum proficiscitur. Quo quum
venisset, L. Torquatus, qui, jussu Pompeii, oppido
praeerat, praesidiumque ibi Parthinorum habebat,

