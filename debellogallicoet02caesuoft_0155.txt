DE BELLO ALEX. LIBER. 131

adversasque naves hostibus constituit: in dextro cor-
nu Rhodias collocat, in sinistro Ponticas. Inter has
spatium cn passuum relinquit, quod satis esse ad ex-
plicandas naves videbatur. ‚Post hunc ordinem reli-
quas naves subsidio distribuit: quae quamque earum
sequatur, et cui subveniat, constituit atque imperat.
Non dubitanter Alexandrini classem producunt, atque
instruunt ; in fronte collocant xxu, reliquas subsidia-
rias in secundo ordine constituunt. Magnum praete-
rea numerum minorum navigiorum et scapharum pro-
ducunt cum malleolis, ignibusque, si quid ipsa multi-
tudo, et clamor, et flamma, nostris terroris afferre pos-
sent. Erant inter duas classes vada transitu angusto,
quae pertinent ad regionem Africae ε (sic enim prae-
dicant, partem esse Alexandriae dimidiam Africae)
satisque diu inter ipsos est exspectatum, ab utris trans-
eundi fieret initium; propterea quod. eis qui intras·
sent, et ad explicandam classem, et ad receptum, si
durior accidisset casus, impeditiores fore videbantur.

XV. Rhodiis navibus praeerat Euphranor, animi
magnitudine ac virtute magis cum nostris hominibus,
quam cum Graecis, comparandus. Hic ob notissimam
scientiam, atque animi magnitudinem, delectus est ab
Rhodiis, qui imperium classis obtineret. Qui, ubi Cae-
saris animum advertit, “ Videris mihi,'’ inquit, “ Cae-
“ sar, vereri, si haec vada primus navibus intraveris,
“ ne prius dimicare cogaris, quam reliquam classem
“ possis explicare: nobis rem committe; nos proelium
“ sustinebimus, (neque tuumjudicium fallemus) dum
“ reliqui subsequanturz hos quidem diutius in nostro
‘⁴ conspectu gloriari magno nobis et dedecori et do·
“ lori est.'' Caesar, illum adhortatus, atque omnibus
laudibus prosecutus, dat signum pugnae. Progressas

