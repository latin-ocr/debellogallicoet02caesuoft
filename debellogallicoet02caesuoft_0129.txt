LIBER 111. 107

bus efficeret; atque alteram alteri praesidio esse jus-
serat. Cohortes in acie Lxxx constitutas habebat:
quae summa erat millium xxii. Cohortes 11 castris
praesidio reliquerat. Sinistra cornu Antonium, dex-
tro P. Sullam, media acie Cn. Domitium, praeposue-
rat; ipse contra Pompeium constitit. Simul, his re-
bus animadversis, quas demonstravimus, timens, ne a
multitudine equitum dextrum cornu circumveniretur,
celeriter ex tertia acie singulas cohortes detraxit, at-
que ex his quartam instituit, equitatuique opposuit;
et, quid fieri vellet, ostendit; monuitque, ejus diei
victoriam in earum cohortium virtute constare. Simul
tertiae aciei, totique exercitui, imperavit, ne injussu
suo concurreret: se, quum id fieri vellet, vexillo sig-
num daturum.

XC. Exercitum quum militari more ad pugnam
cohortaretur, suaque in eum perpetui temporis officia
praedicaret, in primis commemoravit, testibus se mi-
litibus uti posse, quanto studio pacem petisset; quae
per Vatinium in colloquiis, quae per A. Clodium curn
Scipione egisset; quibus modis ad Oricum curn Libo-
ne de mittendis legatis contendisset: neque se un-
quam abuti militum sanguine, neque rempublicam al-
terutro exercitu privare, voluisse. Hac habita oratio-
ne, exposcentibus militibus, et studio pugnae arden-
tibus, tuba signum dedit.

XCI. Erat Crastinus evocatus in exercitu Caesa-
ris, qui superiore anno apud eum primum pilum in le-
gione x duxerat, vir singulari virtute. Hic, signo da-
to, “ Sequimini me,’' inquit, “ manipulares mei qui
“ suistis; et vestro imperatori, quam constituistis, o-
“ peram date: unum hoc proelium superest; quo con-
“ fecto, et ille suam dignitatem, et nos nostram li-

