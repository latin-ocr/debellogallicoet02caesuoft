74< DE BELLO CIVILI

XXXV. Ex his Calvisius, primo adventu summa
omnium Aetolorum receptus voluntate, praesidiis
adversariorum Calydone et Naupacto rejectis, omni
Aetolia potitus est: Cassius in Thessaliam cum legi-
one pervenit. Hic quum essent factiones duae, varia
voluntate civitatum utebatur. Hegesaretos, veteris
homo potentiae, Pompeianis rebus studebat: Pre-
teus, summae nobilitatis adolescens, suis ac suorum
opibus Caesarem enixe juvabat.

XXXVI. Eodemque tempore Domitius in Mace-
doniam venit: et, quum ad eum frequentes civita-
tum legationes convenire coepissent, nunciatum est,
adesse Scipionem cum legionibus, magna et opinione
et fama omnium: nam plerumque in novitate fama
antecedit. Hic, nullo in loco Macedoniae moratus,
magno inipetu tetendit ad Domitium; et, quum ab
eo millia passuum xx abfuisset, subito se ad Cassium
Longinum in Thessaliam convertit. Hoc adeo cele·
riter fecit, ut simul adesse et venire> nunciaretur: et,
quo iter expeditius faceret, M. Favonium ad flumen
Haliacmonem, quod Macedoniam a Thessalia dividit,
cum cohortibus lix praesidio impedimentiS legionum
reliquit, castellumque ibi muniri jussit. Eodem tem-
pore equitatus regis Cotys ad castra Cassii advolavit,
qui circum Thessaliam esse consueverat. Tum timo-
re perterritus, Cassius, cognito Scipionis adventu, vi-
sisque equitibus‚ quos Scipionis esse arbitrabatur, ad
montes se convertit, qui Thessaliam cingunt; atque
ex his locis Ambraciam versus iter facere coepit. At
Scipionem, properantem sequi, literae sunt consecu-
tae a M. Favonio, Domitium curn legionibus adesse,
neque se praesidium, ubi constitutus esset, sine auxi-
lio Scipionis tenere posse. Quibus literis acceptis,

