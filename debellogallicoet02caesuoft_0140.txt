116 DE BELLO CIVILI

missi erant, confecto legationis officio, liberius cum
militibus regis colloqui coeperunt, eosque hortari, ut
suum officium Pompeio praestarent, neve ejus fortu-
nam despicerent. In hoc erant numero complures
Pompeii milites; quos, ex ejus exercitu acceptos in
Syria, Gabinius Alexandriam transduxerat, belloque
confecto apud Ptolemaeum, patrem pueri, reliquerat.

CIV. His tunc cognitis rebus, amici regis, qui
propter aetatem ejus in procuratione crant regni3 si-
ve timore adducti, ut postea praedicabant, sollicitato
exercitu regio, ne Pompeius Alexandriam Aegyp-
tumque occuparet; sive despecta ejus fortuna, ut ple·
rumque in calamitate ex amicis inimici existunt ; iis,
qui erant ab eo missi, palam liberaliter responderunt,
eumque ad regem venire jusserunt: ipsi, clam consi-
lio inito, Achillan, praefectum regium, singulari ho-
minem audacia, et L. Septimium, tribunum militum,
ad interficiendum Pompeium miserunt. Ab his libe-
raliter ipse appellatus, et quadam notitia Septimii pro--
ductus, quod bello praedonum apud cum ordinem
duxerat, naviculam parvulam conscendit cum paucis
suis, et ibi ab Achilla et Septimio interficitur. Item
L. Lentulus comprehenditur ab rege, ct in custodia
necatur.

CV. Caesar, quum in Asiam venisset, reperiebat
T. Ampium conatum esse tollere pecunias Epheso ex
fano Dianae, eJusque rei caussa senatores omnes ex
provincia evocasse, ut iis testibus in summa pecuniae
uteretur; sed, interpellatum adventu Caesaris, pro-
fugisse. Ita duobus temporibus Ephesiae pecuniae
Caesar auxilium tulit. Item constabat, Elide in tem·
plo Minervae, repetitis atque enumeratis diebus, quo
die proelium secundum fecisset Caesar, simulacrum

