LIBER ΙΙΙ. 89

tuerunt pecunias mutuati, proinde ac suis satisfacere
et fraudata restituere vellent, multis coenatis equis, ad
Pompeium transierunt, cum iis, quos sui consilii par·
ticipes' habebant. ⁷

LXI. Quos Pompeius, quod erant honesto -Ioco
nati, et instructi liberaliter, magnoque comitatu et
multis jumentis venerant, virique fortes habebantur,
et in honore apud Caesarem fuerant, quodque novum
et praeter consuetudinem acciderat, omnia sua prae-
sidia circumduxit, atque ostentavit. Nam ante id tem-
pus nemo, aut miles aut eques, a Caesare ad. Pom„
peium transierat ; quum paene quotidie a Pompeio
ad Caesarem perfugerent, vulgo vero universi in Epi-
ro atque Aetolia conscripti milites, earumque regio-
num omnium, quae a Caesare tenebantur. Sed hi,
cognitis omnibus rebus, seu quid in munitionibus per-
feetum non erat, seu quid a peritioribus rei militaris
desiderari videbatur, temporibusque rerum, et spatiis
locorum, et custodiarum varia diligentia animadversa,
prout cujusque eorum, qui negotiis praeerant, aut na-
tura aut studium ferebat, haec ad Pompeium omnia
detulerant. .

LXII. Quibus ille cognitis, eruptionisque jam an-
te capto consilio, ut demonstratum est, tegimenta ga-
leis milites ex viminibus facere, atque aggerem com-
portare, jubet. His paratis rebus, magnum numerum
levis-armaturae et sagittariorum, aggeremque omnem,
noctu in scaphas et naves actuarias imponit; et de me-
dia nocte cohortes Lx, ex maximis castris praesidiis-
que deductas, ad eam partem munitionum ducit, quae
pertinebant ad mare, longissimeque a maximis castris
Caesar-is aberant. Eodem naves, quas demonstravi-

mus aggere et levis armaturae militibus completas,
ToM. II. Μ

