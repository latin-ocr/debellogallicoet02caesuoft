DE BELLO AFRIC. LIBER. 193*

ducti, petierunt, ut sibi liceret sine periculo verba
proloqui. Potestate facta, “ Saepenumero,’' inquiunt,
“ Imperator, complures Gaetuli, qui sumus clientes C.
“ Marii, et propemodum omnes cives Romani, qui sunt
“ in legione 1v, et vi, ad te voluimus in tuaque prae-
“ sidia confugere; sed custodiis equitum Numidarum,
“ quo id sine periculo minus faceremus, impediebamur.
“ Nunc‚data facultate,pro speculatoribus missi ab Sci-
“ pione, ad te cupidissime venimus, ut perspiceremuS‚
“ num quae fossae aut insidiae elephantis ante castra
“ portasque valli factae essent; simulque consilia vestra
“ contra easdem bestias, comparationemque pugnae,
“ cognosceremus, atque ei renunciaremus.'' Qui, col-
laudati a Caesare,stipendioque donati,ad reliquos per·
fugas deducuntur: quorum orationem celeriter veri-
tas comprobavit. Namque postero die ex legionibus
iis, quas Gaetuli nominaverunt, milites legionarii com-
plures ab Scipione in castra Caesaris pei-fugerunt.
XXXVI. Dum haec ad Ruspinam geruntur, M.
Cato, qui Uticae praeerat, dilectus quotidie libertino-
rum, Afrorum, servorum, denique, et cujusquemodi
generis hominum, qui modo per aetatem arma ferre
poterant, habere, atque sub manum Scipion1s in cas-
tra submittere, non intermittit. Legati interim ex
oppido Tisdrae, in quod tritici modium millia ccc
comportata fuerant a negotiatoribus Italicis aratori-
busque, ad Caesarem venere, quantaque copia fru-
menti apud se sit, docent3 simulque orant, ut sibi
praesidium mittat, quo facilius et frumentum et co-
piae suae conserventur. Quibus Caesar in praesentia
gratias agit, praesidiumque brevi ternpore se missu-
rum dixit; cohortatusque ad suos cives jubet proficis-

ci. P. Sitius interim, cum copiis Numidiae fines in:

Tou. ΙΙ. Β b

