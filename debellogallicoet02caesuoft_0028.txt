14 DE BELLO CIVILI

omnibus partibus ab eo flagitabatur. Concurrebant
legati, centuriones, tribunique militum, ne dubitaret
proelium committere; omnium esse militum paratis-
simos animos: Afranianos contra multis rebus sui ti-
moris signa misisse, quod suis non subvenissent; quod
de colle non decederent3 quod vix equitum incursus
sustinerent; collatisque in unum locum signiS‚ con-
ferti, neque ordines neque signa servarent. Quod si
iniquitatem loci timeret, datum iri tamen aliquo loco
pugnandi facultatem, quod certe inde decedendum
esset Afranio, nec sine aqua permanere posset.
LXXII. Caesar in eam spem venerat, se sine pug-
na et sine vulnere suorum rem conficere posse; quod
re frumentaria adversarios interclusisset. Cur etiam
secundo proelio aliquos ex suis amitteret ? cur vulne·
rari pateretur optime de se meritos milites? cur de-
nique fortunam periclitaretur? praesertim quum non
minus esset imperatoris, consilio superare, quam gla-
dio. Movebatur etiam misericordia civium, quos in-
terficiendos videbat: quibus salvis atque incolumibus,
rem obtineri malebat. Hoc consilium Caesaris a ple-
risque non probabatur; milites vero palam inter se lo-
quebantur, quoniam talis occasio victoriae dimittere-
tur, etiam quum vellet Caesar, sese non esse pugna·
turos. Ille in sua sententia perseverat; et paullulum
ex co loco digreditur, ut timorem adversariis minuat.
Petreius atque Afranius, oblata facultate, in castra
sese reserunt- Caesar, praesidiis in montibus dispo-
sitis omni ad Iberum intercluso itinere, quam proxi-
me potest hostium castris, castra communit.
LXXIII. Postero die duces adversariorum per·
turbati, quod omnem rei frumentariae fluminisque 1-
beri spem dimiserant, de reliquis rebus consultabant.

