154 A. HIRTII

conscientia sua, quum de se mutuo sentire provinciam
crederet, vel multis signis, et testimoniis eorum, qui
difficulter odia dissimulabant, animadvertere poterat3
et compensare offensionem provinciae exercitus amo-
re cupiebat. Itaque, quum primum in unum locum
exercitum conduxit, HS centenos militibus est polli-
citus: nec multo post, quum in Lusitania Medobre-
gam oppidum, montemque Herminium, expugnasset,
quo Medobregenses confugerant, ibique imperator
esset appellatus, HS centenis milites donavit. Multa
praeterea et magna praemia singulis concedebat, quae
speciosum reddebant praesentem exercitus amorem3
paullatim tamen et occulte militarem disciplinam se-
veritatemque minuebant.

XLIX. Cassius, legionibus in hiberna dispositis,
ad jus dicendum Cordubam se recepit, contractum-
que in ea aes alienum gravissimis oneribus provinciae
constituit exsolvere3 et, ut largitionis postulat con-
suetudo, per caussam liberalitatis speciosam plura lar·
gitori quaerebantur, pecuniae locupletibus imperaban-
tur; quas Longinus sibi expensas ferri non tantum pa-
tiebatur, sed etiam cogebat. In gregem locupletium
simultatum caussae tenues conjiciebantur: neque ul-
lum genus quaestus, aut magni et evidentis, aut mini-
mi et sordidi, praetermittebatur, quo domus et tribu-
nal imperatoris vacaret. Nemo erat, qui modo ali-
quam jacturam facere posset, quin aut vadimonio te-
neretur, aut in reos referretur. Ita magna etiam sol·
licitudo periculorum ad jacturas et detrimenta rei fa-
miliaris adjungebatur.

L. Quibus de caussis accidit, ut, quu‘m Longinus
imperator eadem faceret, quae fecerat quaestor, simi-
lia rursus de morte ejus provinciales consilia inirent.

