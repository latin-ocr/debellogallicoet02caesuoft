LIBER 111. 103

LXXXIII. Jam de sacerdotio Caesaris Domitius,
Scipio, Spintherque Lentulus, quotidianis contentio·
nibus ad gravissimas verborum contumelias palam de-
scenderunt: quum Lentulus aetatis honorem osten·
taret, Domitius urbanam gratiam dignitatemque Jac-
taret, Scipio affinitate Pompeii confideret. Postula-
vit etiam L. Afranium proditionis exercitus Attius
Rufus apud Pompeium, quod gestum in Hispania di-
ceret. Et L. Domitius in consilio dixit, placere sibi,
bello confecto, ternas tabellas dari ad judicandum iis,
qui ordinis essent senatorii, belloque una cum ipsis in-
terfuissent3 sententiasque de singulis ferrent, qui Ro-
mae remansissent, quique intra praesidia Pompeii fuis-
sent, neque operam in re militari praestitissent: unam
sore tabellam, qui liberandos omni perleulo censerent;
alteram, qui capitis damnarent; tertiam, qui pecunia
multarent. Postremo omnes aut de honoribus suis, aut
de praemiis pecuniae, aut de persequendis inimicitiis,
agebant; nec, quibus rationibus superare possent, sed
quemadmodum uti victoria deberent, cogitabant.

LXXXIV. Re frumentaria praeparata, confirma-
tisque militibus, et satis longo spatio temporis a Dyr-
rhachinis proeliis intermisso, quo satis perspectum
habere militum animum videretur, tentandum Caesar
existimavit, quidnam Pompeius propositi aut volunta-
tis ad dimicandum haberet. Itaque ex castris exer-
citum eduxit, aciemque instruxit, primum suis locis,
paulloque a castris Pompeii longius; continentibus ve-
ro diebus, ut progrederetur a castris suis, collibusque
Pompeianis aciem subjiceret. Quae res in dies con·
firmatiorcm ejus exercitum efficiebat. Superius ta-
men institutum in equitibus, quod demonstravimus,
servabat, ut, quoniam numero multis partibus esset

