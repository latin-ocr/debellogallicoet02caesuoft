DE BELLO AFRIC. LIBER. 191

victoriam propriam se eis brevi daturum pollicetur.
Caesar jubet milites rursus ad opus redire, et, per
caussam munitionum, tirones in labore defatigare non
intermittit. Interim Numidae Gaetuli diffugere quo-
tidie ex castris Scipionis, et partim in regnum se con-
ferre, partim, quod ipsi majoresque eorum beneficio
C. Marii usi fuissent, Caesaremque ejus affinem esse
audiebant, in ejus castra perfugere catervatim non in-
termittunt. Quorum ex numero electis hominibus il-
lustrioribus, Gaetulis, et literis ad suos cives datis,
cohortatus, uti, manu facta, se suosque defenderent,
et ne suis inimicis adversariisque dicto audientes es-
sent, mittit.

XXXIII. Dum haec ad Ruspinam fiunt, legati ex
Achilla, civitate libera, etiam undique ad Caesarem
veniunt ; seque paratos, quaecunque imperasset, et
libenti animo facturos pollicentur: tantum orare et
petere ab eo, ut sibi praesidium daret, quo tutius id,
et sine periculo, facere possent: se et frumentum, et
quaecunque res eis suppeteret, communis salutis gra-
tia subministraturos. Quibus rebus facile a Caesare
impetratis, praesidioque dato, C. Messium, aedilitia
functum potestate, Achillam jubet proficisci. Quibus
rebus cognitis, Considius Longus, qui Adrumeti cum
11 legionibus et equitibus ncc praeerat, celeriter, ibi
parte praesidii relicta, cum ΗΧ cohortibus ad Achil-
lam ire contendit. Messius, celerius itinere confec·
to, prior Achillam cum cohortibus pervenit. Consi-
dius interim, quum ad urbem cum copiis accessisset,
et animadvertisset praesidium Caesaris ibi esse, non
ausus periculum suorum facere, nulla re gesta pro
multitudine hominum, rursus Adrumetum se recipit:
deinde, paucis post diebus equestribus copiis ab La·

