‘242 INCERTI AUCTORIS

versariorum conspectu se deducerent ad mare versum .·
unum respondisse, ut potius ad dimicandum descen-
derent, quam signum fugae ostenderent: eum, qui ita
locutus esset, jugulatum. Eodem tempore tabellarii
ejus deprehensi, qui ad oppidum veniebant, quorum
literas Caesar oppidanis objecit, et, qui vitam sibi pe-
teret, jussit turrem ligneam oppidanorum incendere.
Id si fecisset, ei se promisit omnia concessurum. Quod
difficile erat factu, ut eam turrem sine periculo quis
incenderet. Ita ³* ²* facturus de ligno quum propius
accessisset, ab oppidanis est occisus. Eadem nocte
transfuga nunciavit, Pompeium et Labienum de ju-
gulatione oppidanorum indignatos esse.

XIX. vigilia secunda propter multitudinem telo-
rum turris lignea, quae nostra suisset, ab imo vitium
fecit, usque ad tabulatum secundum et tertium. Eo·
dem tempore pro muro pugnatum acerrime, et turrim
nostram, ut superiorem, incenderunt; idcirco, quod
ventum oppidani secundum habuerunt. Insequenti
luce materfamilias de muro se dejecit, et ad nos tran-
siliit, dixitque se cum familia constitutum habuisse,
ut una transfugerent ad Caesarein3 illam oppressam
et jugulatam. Hoc praeterea tempore tabellae de
muro sunt dejectae, in quibus scriptum est inventum:
“ L. Minatius Caesari: Si mihi vitam tribues, quo·
‘⁴ niam ab Cn. Pompeio sum desertus, qualem me ill-i
“ praestiti, tali virtute et constantia futurum me in te
“ praestabo.'' Eodem tempore oppidanorum legati,
qui antea exierant, Caesarem adierunt, si sibi vitam
concederet, sese insequenti die oppidum esse deditu-
ros. Quibus respondit, se Caesarem esse, fidemque
praestaturum. Ita ante diem XI Kalend. Martii op-
pido potitus, Imperator est appellatus.

