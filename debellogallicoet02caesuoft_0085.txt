LIBER 111. 63

retur: sed potestatem ejus rei se nullam habere, prop-
terea quod de consilii sententia summam belli rerum-
que omnium Pompeio permiserint: sed, postulatis
Caesaris cognitis, missuros ad Pompeium, atque il-
lum reliqua per se acturum, hortantibus ipsis: inte·-
rea manerent induciae, dum abillo rediri posset3 ne·
ve alter alteri noceret. Huc addit pauca de caussa,
et de copiis, auxiliisque suis.

XVII. Quibus rebus neque tum respondendum
Caesar existimavit, neque nunc, ut memoriae pro-
dantur, satis caussae putamus· Postulabat Caesar,
ut legatos sibi ad Pompeium sine periculo mittere li-
ceret: idque ipsi fore reciperent, aut acceptos per se
ad eum perducerent. Quod ad inducias pertineret,
sic belli rationem esse divisam, ut illi classe naves
auxiliaque sua impedirent, ipse ut aqua terraque eos
prohiberet: si hoc sibi remitti vellent, remitterent ip-
si de maritimis custodiis; si illud tenerent, se qnoque
id retenturum: nihilo minus tamen agi posse de com-
positione, ut haee non remitterentur3 neque hanc rem
esse impedimenti loco. Illi neque legatos Caesaris
recipere, neque periculum praestare eorum, sed to-
tam rem ad Pompeium rejicere: unum instare, de in-
duciis, vehementissimeque contendere. Quos ubi Cae-
sar intellexit praesentis periculi atque inopiae vitan-
dae caussa omnem orationem instituisse, neque ullam
spem aut conditionem pacis afferre; ad reliquam co-
gitationem belli sese recepit.

XV111. Bibulus, multos dies terra prohibitus, et
graviore morbo ex frigore ac labore implicitus, quum
neque curari posset, neque susceptum officium dese-
rere vellet, vim morbi sustinere non potuit. Eo mor-
tuo, ad neminem unum summa imperii redit: sed

