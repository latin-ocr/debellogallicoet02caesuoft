86 DE BELLO CIVILI

vimus, receptis, tentandam sibi Achaiam, ac paullo
longius progrediendum, existimabat Caesar. Itaque
eo Fufium Kalenum misit, et Q. Sabinum et Cassium
cum cohortibus adjungit. Quorum cognito adventu,
Rutilius Lupus, qui Achaiam, missus a Pompeio, ob-
tinebat, Isthmum praemunire instituit, ut Achaia Fu·
fium prohiberet. Kalenus Delphos, Thebas, Orcho-
menum, voluntate ipsarum civitatum recepit: nonnul-
las urbes per vim expugnavit: reliquas civitates, cir-
cummissis legationibus, amicitia Caesari conciliare
studebat. In liis rebus fere erat Fufius occupatus.
LVI. Omnibus deinceps diebus Caesar exercitum
in aciem aequum in locum produxit, si Pompeius proe-
lio decertare vellet, ut paene castris Pompeii legiones
subjiceret: tantumque a vallo ejus prima acies aberat,
uti ne in eam telum tormentumve adigi posset. Pom-
peius autem, ut famam et opinionem hominum tene-
ret, sic pro castris exercitum constituebat, ut tertia
acies vallum contingeret, omnis quidem instructus
exercitus telis ex vallo abjectis protegi posset.
LVII. Haec quum in Achaia atque apud Dyr-
rhachium gererentur, Scipionemque in Macedoniam
venisse constaret; non oblitus pristini instituti, Caesar
mittit ad eum Clodinm, suum atque illius familiarem,
quem, ab illo traditum initio et commendatum, in suo-
rum necessariorum numero habere instituerat. Huic
dat literas mandataque ad eum, quorum haec erat
summa ε sese, omnia de pace expertum, nihil adhuc
arbitrari factum, vitio eorum, quos esse auctores ejus
rei voluisset, quod sua mandata perferre non oppor-
tuno tempore ad Pompeium vererentur: Scipionem
ea esse auctoritate, ut non solum libere, quae probas-
set, exponere, sed etiam magna ex parte compellere,

