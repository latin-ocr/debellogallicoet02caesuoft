DE BELLO ALEX. LIBER. 161

tisque haberet, cognitum esset, Marcellus castra Bae·
tim transfert, crebroque uterque legiones in aciem
educit; neque tamen confligitur, propter locorum
difficultates.

LXI. Erat copiis pedestribus multo firmior Mar·
cellas: habebat enim veteranas, multisque proeliis
expertas, legiones. Cassius fidei magis, quam virtuti
legionum, confidebat. ltaque, quum casti-a castris
collata essent, et Marcellus locum idoneum castello
cepisset, quo prohibere aqua Cassianos posset : Lon-
ginus, veritus, ne genere quodam obsidionis claude-
retur in regionibus alienis, sibique infestis, noctu si-
lentio ex castris proficiscitur, celerique itinere Uliam
contendit; quod sibi fidele esse oppidum credebat.
Ibi adeo conjuncta ponit moenibus castra, ut et loci
natura, (namque Ulia in edito monte posita est) et
ipsa munitione urbis, undique ab oppugnatione tutus
esset. Hunc Marcellus insequitur, et, quam proxi-
me potest Uliam, castra castris confert: locorumque
cognita natura, quo maxime rem deducere volebat,
necessitate est adductus, ut neque confligeret, (cujus
si rei facultas esset, resistere incitatis militibus non
poterat) neque vagari Cassium latius pateretur, ne
plures civitates ea paterentur, quae passi erant Cor-
dubenses. Castellis idoneis locis collocatis, operibus-
que in circuitu oppidi continuatis, Uliam Cassiumque
munitionibus clausit. Quae priusquam perficerentur,
Longinus omnem suum equitatum emisit: quem mag-
no sibi usui fore credebat, si pabulari frumentarique
Marcellum non pateretur; magno autem impedimen-
to, si clausus obsidione, et inutilis, necessarium con·
sumeret frumentum.

LXII. Paucis diebus Cassii literis acceptis, rex

Tou. 11. X

