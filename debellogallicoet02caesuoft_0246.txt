⁶214· A. HIRTII

totos c passus in horam 1v esset progressus. equitatu
suo, propter equorum interitum, extremo agmine re-
moto, legiones invicem ad extremum agmen evocabat.
Ita vim hostium, placide leniterque procedens, per lc-
gionarium militem commodius sustinebat. Interim
equitum Numidarum copiae dextra sinistraque per
colles praecurrere, coronaeque in modum cingere
multitudine sua Caesaris copias, pars agmen extre—
mum insequi: Caesaris autem non amplius tres aut
quatuor milites veterani si se convertissent, et pila
viribus contorta in Numidas infestos conjecissent, am-
plius duum millium numero ad unum terga vertebant3
ac rursus ad aciem passim, conversis equis, se colli-
gebant, atque in spatio consequebantur, et jacula in
legionarios conjiciebant. lta Caesar, modo proceden-
do, modo resistendo, tardius itinere confecto, noctis
liora prima omnes suos ad unum in eastris incolumes,
sauciis x factis, reduxit. Labienus, circiter ccc amis-
sis, multis vulneratis, ac defessis instando omnibus,
ad suos se recepit. Scipio interim legiones produc—
“ tas cum elephantis, quos ante castra in acie, terroris
gratia, in conspectu Caesaris collocaverat, reducit in
castra.

LXXI. Caesar contra ejusmodi hostium genera
copias suas, non ut imperator exercitum veteranum
victoremque maximis rebus gestiS, sed ut lanista tiro-
nes gladiatores, condocefacere: quo pede se recipe-
rent ab hoste, et quemadmodum obversi adversariis,
et in quantulo spatio, resisterent; modo procurre-
rent, modo recederent, comminarenturque impetum 3
ac prope quo loct), et quemadmodum tela mitterent,
praecipit. Mirifice enim hostium levis armatura an-
xium exercitum nostrum atque sollicitum habebat:

