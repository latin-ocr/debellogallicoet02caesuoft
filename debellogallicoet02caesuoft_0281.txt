DE BELLO HISP. LIBER. 247

laudis insignis praefulgens opus caelatum, quorum θ’
pugna esset prope profecto diremta, nisi propter equi·
tum ’θ concessum, ut supra demonstravimus, levis ar-
matura praesidii caussa non longe ab opere castrorum
constitisset. Ut nostros equites in receptu, dum ad
castra redeunt, adversarii cupidius sunt insecuti, uni·
versi, clamore facto, impetum dederunt. Ita metu
perterriti, quum in fuga essent, multis amissis, in cas-
tra se recipiunt.

XXVI. Caesar ob virtutem turmae Cassianae do-
navit millia xm, et praefecto torques aureos v, ct le-
vi armaturae millia x. Hoc die A. Baebius, et C. Fla-
vius, et A. Trebellius, equites Romani Astenses, ar-
gento prope tecti equites, ad Caesarem transfugerunt ;
qui nunciarunt, equites Romanos conjurasse omnes,
qui in castris Pompeii essent, ut transitionem face-
rent; servi indicio omnes in custodiam esse conjec-
tos, e quibus, occasione capta, se transfugisse. Item
hoc die literae sunt deprehensae, quas mittebat Ur-
saonem Cn. Pompeius: “ S. V. G. E. V. Etsi, prout
“ nostra felicitas, ex sententia adversarios adhuc pro-
“ pulsos habemus; tamen, si aequo loco sui potesta-
“ tem facerent, celerius, quam vestra opinio fert, bel-
“ lum confecissem. Sed exercitum tironem non au·
“ dent in campum deducere, nostrisque adhuc freti
“ praesidiis bellum ducunt: nam singulas civitates
“ circumsederunt: inde sibi commeatus capiunt. Qua-
“ re et clvitates nostrarum partium conservabo, et bel-
“ lum primo quoque tempore conficiam. Cohortes in
“ animo habeo ad vos mittere. Profecto, nostro com-
“ meatu privati, necessario ad dimicandum descen-
“ dent.''

XXVII. Insequenti ternpore quum nostri temere

