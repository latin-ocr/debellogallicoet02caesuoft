A.H1RT11
COMMENTARIORUM

DE BELLO AFRICANO

 

LIBER UNUS.

Ι. CAESAR, itineribus justis confectis, nullo die
intermisso, a. d. >nv Kal. Jan. Lilybaeum pervenit, sta-
timque ostendit, sese naves velle conscendere, quum
non amplius legionem tironum haberet unam, equites
vix Dc. Tabernaculum secundum littus ipsum consti-
tuit, ut prope fluctus verberaret. Hoc eo consilio fe-
cit, ne quis sibi morae quidquam fore speraret, et ut
omnes in dies horasque parati essent. Incidit per id
tempus, ut tempestates ad navigandum idoneas non
haberet: nihilo tamen minus in navibus remiges mili-
tesque continere, et nullam praetermittere occasio-
nem p1·0fectionis; quum praesertim ab incolis ejus
provinciae nunciarentur adversariorum copiae, equi-
tatus infinitus, legiones regiae ιν, levis armaturae
magna vis, Scipionis legiones x, elephanti cxx, clas-
sesque esse complures; tamen non deterrebatur, ani-
moque et spe confidebat. Interim in dies et naves lon-
gae adaugeri, et onerariae complures eodem concur·-
rere, et legiones tironum convenire, in his veterana
legio v, equitum ad ιι millia.

11. Legionibus collectis w, ct equitum 11 millibus,

