LIBER II. 41

rant, opinionem ad eum perferunt, sive etiam auria
bus Vari serviunt, (nam quae volumus, et credimus
libentem et, quae sentimus ipsi, reliquos sentire spe-
ramus) . confirmant quidem certe, totius exercitus a·
nimos alienos esse a Curione: maxime opus esse, in
conspectum exercitum venire, et colloquendi dare
facultatem. Qua opinione adductus, Varus postero
die mane legiones ex castris educit: facit idem Cu-
rio; atque una, valle non magna interjecta, suas u-
terque copias instruit.

XXVIII. Erat in exercitu Vari Sextus Quinctilius
Varus, quem fuisse Corfinii supra demonstratum est.
Hic, dimissus a Caesare, in Africam venerat: legio-
nesque eas transduxerat Curio, quas superioribus
temporibus Corfinio receperat Caesam adeo ut, pau-
cis mutatis centurionibus, iidem ordines manipulique
constarent. Hanc nactus appellationis caussam,
Quinctilius circumire aciem Curionis, atque obsecra-
re milites, coepit, ne primi sacramenti, quod apud
Domitium atque apud se quaestorem dixissent, me-
moriam deponercnt; neu contra eos arma ferrent,
qui eadem essent usi fortuna, eademque in obsidione
perpessi ; neu pro iis pugnarent, a quibus contumelizt
perfugae appellarentur. His pauca ad spem largitio-
nis addidit, quae ab sua liberalitate, si se atque At-
tium secuti essent, exspectare deberent. Hac habi-
ta oratione, nullam in partem ab exercitu Curionis fit
significatio: atque ita suas uterque copias reducit.

XXIX. Atque in castris Curionis magnus omni-
um incessit timor; nam is variis hominum sermoni-
bus celeriter augetur: unusquisque enirn opiniones
fingebat, et ad id, quod ab alio audierat, sui aliquid
timoris addebat. Hoc ubi uno auctore ad plures

ΤοΜ. 11. F

 

