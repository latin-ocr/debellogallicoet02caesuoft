DE BELLO AFRIC. LIBER. 179

praecipit, ut providerent, ne multitudine equitatus
hostium circumvenirentur3 existimabat enim se cum
pedestribus copiis, acie instructa, dimicaturum.

XIV. Quum utrinque exspectatio fieret, neque
Caesar se moveret, et cum suorum paucitate contra
magnam vim hostium artificio magis, quam viribus,
decernendum videret3 subito adversariorum equita-
tus sese extendere, et in latitudinem promovere, col-
lesque complecti, et Caesaris equitatum extenuare,
simulque ad circumeundum comparare se, coeperunt.
Caesariani equites eorum multitudinem aegre sustine-
bant. Acies interim mediae quum concurrere cona-
rentur, subito ex condensis turmis pedites Numidae
levis armaturae cum equitibus procurrunt, et inter
legionarios milites jacula conjiciunt. Hic, quum Cae-
sariani in eos impetum fecissent, illorum equites refu-
giebant: pedites interim resistebant, dum equites rur-
suS, cursu renovato, peditibus suis succurrerent.

XV. Caesar, novo genere pugnae oblato, quum a·
nimadverteret ordines suorum in procurrendo turbari,
(pedites enim, dum equites longius ab signis persequ-
untur, latere nudato, a proximis jaculis vulneraban-
tur, equites autem hostium pilum militis cursu facile
vitabant) edicit per ordines, ne quis miles ab signis ιν
pedes longius procederet. Equitatus interim Labie-
ni, suorum multitudine confisus, Caesaris paucitatem
circumire conatur: equites J uliani pauci, multitudine
hostium defessi, equis convulneratis, paullatim cede-
re: hostis magis magisque instare. Ita puncto tem-
poris omnibus legionariis ab hostium equitatu circum-
ventis, Caesarisque copiis in orbem compulsis, intra
cancellos omnes conjecti pugnare cogebantur.

XVI. Labienus in equo, capite nudo, versari in

