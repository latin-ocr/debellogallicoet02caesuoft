DE BELLO ALEX. LIBER. 149

rex, quum sibi fortunam paternam feliciore eventu
destinaret, multa oppida expugnavit3 bona civium Ro-
manorum Ponticorumque diripuit; supplicia consti-
tuit in eos, qui aliquam formae atque aetatis commen-
dationem habebant, ea, quae morte essent miseriora ;
Pontumque, nullo defendente, paternum regnum se
recepisse glorians, obtinebat.

XLII. Sub idem tempus in Illyrico est incommo-
dum acceptum ε quae provincia superioribus mensibus
retenta non tautum sine ignominia, sed etiam cum lau-
de, erat. Namque, eo missus aestate cum 11 legioni-
bus, Q. Cornificius, Caesaris quaestor pro praetore,
quanquam erat provincia minime copiosa ad exercitus
alendos, et finitimo bello ac dissensionibus confecta
et vastata, tamen prudentia ac diligentia sua, quod
magnam curam suscipiebat, ne quo temere progrede-
retur, et recepit et defendit. Namque et castella
complura, locis editis posita, quorum opportunitas
castellanos impellebat ad decursiones faciendas, et
bellum inferendum, expugnavit, eaque praeda milites
donavit: quae etsi erat tenuis, tamen, in tanta pro-
vinciae desperatione, erat grata, praesertim virtute
parta: et, quum Octavius ex fuga Pharsalici proelii
magna classe in illum se sinum contulisset, paucis na-
vibus Jadertinorum, quorum semper in rempublicam
singulare constiterat officium, dispersis Octavianis na-
vibus erat potitus, ut vel classe dimicare posset, ad-
junctis captivis navibus sociorum. Et, quum diversis-
sima parte orbis terrarum Cn. Pompeium Caesar vic·
tor sequeretur; compluresque adversariosin Illyricum
propter Macedoniae propinquitatem se, reliquiis ex ’
fuga collectis, contulisse audiret, literas ad Gabinium
mittit, uti cum legionibus tironum, quae nuper erant

