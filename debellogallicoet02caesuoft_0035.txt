LIBER Ι. 19

acriter ad novissimum agmen, adeo nt paene terga
convertant: compluresque milites, etiarn nonnulli
centuriones, interficiuntur. Instabat agmen Caesaris,
atque universum imminebat.

LXXXI. T um vero, neque ad explorandum ido-
neum locum castris, neque ad progrediendum, data
facultate, consistunt necessario, et procul ab aqua, et
natura iniquo loco, castra ponunt. Sed iisdem de
caussis Caesar, quae supra sunt demonstratae, proelio
[amplius] non lacessit, et eo die tabernacula statui
passus non est; quo paratiores essent ad insequendum
omnes, sive noctu, sive interdiu, erumperent. Illi,
animadverso vitio castrorum, tota nocte munitiones
proferunt, castraque castris convertunt. Hoc idem
postero die a prima luce faciunt, totumque in ea re
diem consumunt. Sed, quantum opere processerant,
et castra protulerant, tanto aberant ab aqua longius;
et praesenti malo aliis malis remedia dabantur. Pri-
ma nocte aquandi caussa nemo egreditur ex castris:
proximo die, praesidio in castris relicto, universas ad
aquam copias educunt; pabulatum emittitur nemo.
His eos supplices malis haberi Caesar, et necessariam
subire deditionem, quam proelio decertare, malebat.
Conatur tamen eos vallo fossaque circumvenire, ut
quam maxime repentinas eorum eruptiones demore-
tur, quo necessario descensuros existimabat. Illi, et
inopia pabuli adducti, et quo essent ad id expeditio-
res, omnia sarcinaria jumenta interfici jubent.

LXXXII. In his operibus consiliisque biduum
consumitur: tertio die magna jam pars operis Caesa·
ris processerat. Illi impediendae rei caussa, hora cir-
citer ux, signo dato, legiones educunt, aciemque sub
eastris instruunt. Caesar ab opere legiones revocat,

