LIBER Ι. 23

qui aliquid, victi, incommodi exspectavissent, ultro
praemium missionis ferrent. Nam, quum de loco et
tempore ejus rei controversia inferretur, et voce ct
manibus universi ex vallo, ubi constiterant, significa-
re coeperunt, ut statim dimitterentur; neque omni in-
terposita fide firmum csse posse, si in aliud tempus
differretur. Paucis quum esset in utramque partem
verbis disputatum, res huc deducitur, ut ii, qui ha-
beant domicilium aut possessiones in Hispania, sta-
tim3 reliqui ad Varum flumen dimittantur: ne quid
eis noceatur, neu quis invitus sacramento dicere co-
gatur a Caesare, cavetur.

LXXXVII. Caesar ex eo tempore, dum ad flumen
Varum veniatur, se frumentum daturum, pollicetur z
addit etiam, ut, quid quisque eorum in bello amiserit,
quae sint penes milites suos, iis, qui amiserint, resti-
tuatur: militibus, aequa facta aestimatione, pecuniam
pro iis rebus dissolvit. Quascunque postea controver-
sias inter se milites habuerint, sua sponte ad Caesa-
rem in jus adierunt. Petreius atque Afranius, quum
stipendium ab legionibus, paene seditione facta, flagi-
taretur, cujus illi diem nondum venisse dicerent, Cae-
sar ut cognosceret, postulant; eoque utrique, quod
statuit, contenti suerunt. Parte circiter tertia exer-
citus eo biduo dimissa, 11 legiones suas antecedere,
reliquas subsequi, jussit, ut non longo inter se spatio
castra facerent; eique negotio Q. Fufium Kalenum
legatum praeficit. Hoc ejus praescripto ex Hispania
ad Varum flumen est iter factum, atque ibi reliqua
pars exercitus dimissa.

