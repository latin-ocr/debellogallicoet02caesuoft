140 A. HIRTII

rex cognovisset, et transeundum ei flumen sciret;
magnas adversus eum copias misit, quibus vel supe-
rari delerique Mithridaten, vel sine dubio retineri,
posse credebat. Quemadmodum autem optabat eum
vinci, sic satis habebat, interclusum a Caesare a se
retineri. Quae primae copiae flumen a Delta transi-
re, et Mithridati occurrere, potuerunt, proelium com·
miserunt, festinantes praeripere subsequentibus victo-
riae societatem; quorum impetum Mithridates mag·
na cum prudentia, consuetudine nostra castris valla-
tis, sustinuit: quum vero incaute atque insolenter suc-
cedere eos munitionibus videret, eruptione undique
sacta, magnum numerum eorum interfecit. Quod ni·
si locorum notitia reliqui se texissent, partimque in
naves, quibus flumen transierant, recepissent, fundi-
tus deleti essent: qui ut paullulum ab illo timore se
recrearunt, adjunctis iis, qui subsequebantur, rursus
oppugnare Mithridaten coeperunt.

XXVIII. Mittitur a Mithridate nuncius Caesari,
qui rem gestam perferret. Cognoscit ex suis eadem
haec accidisse rex. Ita paene sub idem tempus et rex
ad opprimendum Mithridaten proficiscitur, et Caesar
ad recipiendum. vCeleriore fluminis Nili navigatione
rex est usus, in qua magnam et paratam classem ha-
bebat. Caesar eodem itinere uti noluit, ne navibus in
flumine dimicaret; sed, circumvectus eo mari, quod
Africae partis esse dicitur, sicuti supra demonstravi-
muS, prius tamen regis copiis occurrit, quam is Mith-
ridaten aggredi posset, eumque ad se victorem inco-
lumi exercitu recepit. Consederat cum copiis rex
loco natura munito, quod erat ipse excelsior, planitie
ex omnibus partibus subjecta, tribus autem ex lateri—
bus variis genere munitionibus tegebatur. Unum la·

