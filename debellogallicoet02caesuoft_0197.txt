DE BELLO ALEX. LIBER. 169

fiduciae, ne munitione magis, quam manu, defendere
locum Pharnaces videretur. ltaque deterritus non
est, quo minus, prima acie pro vallo instructa, reliqua
pars exercitus opus faceret. At Pharnaces, impul-
sus sive loci felicitate, sive auspiciis et religionibus
inductus, quibus obtemperasse eum postea audieba-
mus3 sive paucitate nostrorum, qui in armis erant,
comperta, quum, more operis quotidiani, magnam il-
lam servorum multitudinem, quae aggerem portabat,
militum esse credidisset ; sive etiam fiducia veterani
exercitus sui, quem [cum legione] xxn in acie con-
flixisse, et vicisse, legati ejus gloriabantur; simul
contemtu exercitus nostri, quem pulsum a se, Domi-
tio duce, sciebat, inito consilio dimicandi, descende-
re praerupta valle coepit. Cujus aliquamdiu Caesar
irridebat inanem ostentationem, et eo loco militum
coarctationem, quem in locum nemo sanus hostis sub-
iturus esset: quum interim Pharnaces eodem gradu,
quo praerupta in proelium descenderat valle, adscen-
dere adversus arduum collem instructis copiis coepit.

LXXV. Caesar, incredibili ejus vel temeritate, vel
fiducia, commotus, neque opinans imparatusque op-
pressus, eodem ternpore milites ab operibus vocat,
arma capere jubet, legiones opponit, aciemque in-
struit: cujus rei subita trepidatio magnum terrorem
attulit uostris. Nondum ordinibus instructis, falcatae
regiae quadrigae permixtos milites perturbant, quae
tamen celeriter multitudine telorum opprimuntur.
Insequitur has acies hostium, et, clamore sublato,
confligitur, multum adjuvante natura loci, plurimum
deorum immortalium benignitate : qui quum omnibus
casibus belli intersunt, tum praecipue eis, quibus ni⁴

hil ratione potuit administrari.
ToM. 11. Y

