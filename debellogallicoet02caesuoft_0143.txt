LIBER 111. 119

rem, isque maxime vellet pro communi amico atque
arbitro controversias regum componere; subito exer·
citus regiUS, equitatusque omnis venire Alexandriam
nunciatur. Caesaris copiae nequaquam erant tantae,
ut eis extra oppidum, si esset dimicandum, confide-
ret. Relinquebatur, ut se suis locis oppido teneret,
consiliumque Achillae cognosceret. Milites tamen
omnes in armis esse jussit: regemque hortatus est,
ut ex suis necessariis, quos haberet maximae auctori-
tatis, legatos ad Achillan mitteret, ct, quid esset suae
voluntatis, ostenderet. A quo missi Dioscorides et
Serapion, qui ambo legati Romae fuerant, magnam-
que apud patrem Ptolemaeum auctoritatem habue-
rant, atl Achillan pervenerunt. Quos ille, quum in
conspectum ejus venissent, prius, quam audiret, aut,
cujus rei caussa missi esseut, cognosceret, corripi at-
que interfici jussit: quorum alter, accepto vulnere
occupatus, per suos pro occiso sublatus alter inter·
fectus est. Quo facto, regem ut in sua potestate ha·
beret, Caesar effecit, magnamque regium nomen a·
pud suos auctoritatem habere existimans, et ut potius
privato paucorum et latronum, quam regio consilio,
susceptum bellum videretur.

CX. Erant cum Achilla copiae, ut neque numero,
neque genere hominum, neque usu rei militaris, con-
temnendae viderentur: millia enim xx in armis habe-
bat. llae constabant ex Gabinianis militibus, qui
jam in cousuetudinem Alexandrinae vitae ac licentiae
venerant, et nomen disciplinamque populi Romani de-
didicerant, uxoresque duxerant, ex quihus plerique
liberos habebant. Huc accedebant collecti ex prae-
donibus latronibusque Syriae, Ciliciaeque provinciae,
finitimarumque regionum. Multi praeterea, capitis

