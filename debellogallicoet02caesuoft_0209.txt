DE BELLO AFRIC. LIBER. 181

bus, se recipientes, novissimos adoriri, et impedire,
coeperunt, quo minus in castra se reciperent. Hac
re animadversa, Caesar jubet signa converti, et me-
dio campo redintegrare proelium. Quum ab hosti-
bus eodem modo pugnaretur ; nec comminus ad ma-
nus redii-etun Caesarisque equites jumenta, ex nau-
sea recenti, siti, languore, paucitate, vulneribus, de-
fatigata, ad insequendum hostem perseverandumque
cursum tardiora haberent; dieique pars exigua jam
reliqua esset: cohortibus equitibusque circumdatis,
cohortatus, imperat, ut uno ictu contenderent, neque
remitterent, donec ultra ultimos colles hostes repu-
lissent, atque eorum essent potiti. Itaque, signo da-
to, quum jam hostes languide tela negligenterque
mitterent, subito immittit cohortes turmasque suo-
rum: atque, puncto temporis hostibus nullo negotio
campo pulsis, post collemque dejectis, nacti locum,
atque ibi paullisper commorati, ita uti erant instructi,
leniter se ad suas recipiunt munitiones z itemque ad-
versarii, male accepti, tum demum se ad sua praesi-
dia contulerunt.

XIX. Interim, ea re gesta, et proelio diremto, ex
adversariis ,perfugae plures, ex omni genere hominum,
et praeterea intercepti hostIum complures equites pe-
ditesque: ex quibus cognitum est hostium consilium,
eos hac mente et conatu venisse, uti· novo atque inu·
sitato genere proelii tirones legionariique pauci per-
turbati, Curionis exemplo, ab equitatu circumventi
opprimerentur : et ita Labienum dixisse pro concio·
ne, tantam sese multitudinem auxiliorum adversariis
subministraturum, ut etiam caedendo in ipsa victoria
defatigati vincerentur, atque a suis superarentur :
quippe quiin illorum sibi confideret multitudine3 pri-

