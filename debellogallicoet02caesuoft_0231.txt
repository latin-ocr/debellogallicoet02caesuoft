DE BELLO AFRIC. LIBER. 203

ni, vi universae subitaeque hostium multitudinis pulsi,
parumper cesserunt. Quae res aliter adversariis ceci-
dit: namque Caesar, ex medio itinere copiis reductis,
equitibus suis auxilium tulit: equites autem, adventu
legionum animo addito, conversis equis, in Numidas,
cupide insequentes dispersosque, impetum fecerunt,
atque eos convulneratos usque in castra regia repule-
runt, multosque ex iis interfecerunt. Quod ni in noc-
tem proelium esset conjectum, pulvisque vento flatus
omnium prospectu offecisset, J uba cum Labieno cap-
ti in potestatem Caesaris venissent3 equitatusque Cum
levi armatura funditus ad internecionem deletus esset.
Interim incredibiliter ex legionibus 1v et vi Scipionis
milites diffugere, partim in castra Caesaris, partim in
quas quisque poterat regiones pervenire: itemque e-
quites Curioniani, diffisi Scipioni ejusque copiis, com-
plures se eodem conferebant.

LIII. Dum haec circum Uzitam ab utrisque duci-
bus administrantur, legiones duae, 1x et x, ex Sicilia
navibus onerariis profectae, quum jam non longe a
portu Ruspinae abessent, conspicatae naves Caesaria-
nas, quae in statione apud Thapsum stabant, veriti,
ne in adversariorum, ut insidiandi gratia ibi commo-
rantium, classem inciderent, imprudentes vela in al-
tum dederunt 3 ac, diu multumque jactati, tandem
multis post diebus siti inopiaque confecti ad Caesa-
rem perveniunt.

LIV, Quibus legionibus expositis, memor in Italia
pristinae licentiae militaris ac rapinarum certorum
hominum, parvulam modo caussulam nactus Caesar,
quod C. Avienus, tribunus militum x legionis, navem
commeatu, familia sua, atque jumentis, occupavisset,
neque militem unum ab Sicilia sustulisset, postero die

