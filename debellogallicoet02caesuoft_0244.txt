‘212 A. HIRTII

ac retardato, suos equites recepit incolumes. Pos-
tero die Juba Numidas eos, qui, loco amisso, fuga se
receperant in castra, in cruce omnes suffixit.

LXVII. Caesar interim, quoniam frumenti inopia
premebatur, copias omnes in castra conducit; atque
praesidio Lepti, Ruspinae, Achillae, relicto, Cispio
Aquilaeque classe tradita, ut alter Adrumetum‚ alter
Thapsum, mari obsiderent, ipse, castris incensis, iv
noctis vigilia, acie instructa, impedimentis in sinistra
parte collocatis, ex eo loco proficiscitur, e't pervenit
ad oppidum Agar, quoda Gaetulis saepe antea op-
pugnatum, summaque vi per ipsos oppidanos> erat
defensum. Ibi in eampo castris unis positis, ipse,
frumentatum circum villas cum parte exercitus pro-
fectus, magno invento hordei, olei, vini, fici numero,
pauco tritici, atque recreato exercitu, redit in castra.
Scipio interim, cognito Caesaris discessu, cum univer-
sis copiis per jugum Caesarem subsequi coepit; at-
que ab ejus castris millia passuum Vl longe, trinis
castris dispartitis copiis, consedit.

LXVIII. Oppidum erat Zeta, quod aberat ab Sci-
pione millia passuum x, ad ejus regionem et partem
castrorum collocatum, a Caesare autem diversum ac
remotum, quod erat ab eo longe millia passuum xnx.
Huc Scipio legiones 11 frumentandi gratia misit.
Quod postquam Caesar ex perfuga cognovit, castris
ex campo in collem ac tutiora loca collocatis, atque
ibi praesidio relicto, ipse, 1v vigilia egressus, praeter
hostium castra proficiscitur cum copiis, et oppido po-
titur. Legiones Scipionis comperit longius in agris
frumentari : et, quum eo contendere conaretur, ani-
madvertit copias hostium iis legionibus occurrere sup-
petias. quae res ejus impetum retardavit. Itaque,

