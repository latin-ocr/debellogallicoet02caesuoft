218 A. HIRTII

buerat. Idem facit Scipio, atque in antiqua castra co-
’ pias reducit.

LXXVII. Thabenenses interim, qui sub ditione
et potestate Jubae esse consuessent, in extrema ejus
regni regione maritima locati, interfecto regio prae-
sidio, legatos ad Caesarem mittunt ; rem a se gestam
docent: petunt orantque, ut suis fortunis populus Ro-
manus, quod bene meriti essent, auxilium ferret. Cae-
sar, eorum consilio probato, Marcium Crispum tribu-
num cum cohorte, et sagittariis, tormentisque com·
pluribus, praesidio Thabenarn mittit. Eodem tempo-
re ex legionibus omnibus milites, qui aut morbo im·
pediti, aut, commeatu dato, cum signis non potuerant.
ante transire in Africam, ad millia ιν, equites cn, fun-
ditores sagittariique mille‚ uno commeatu Caesari oc-
currerunt. Itaquc cum his copiis, et omnibus legioni-
bus eductis, sicut erat instructus, nx millibus pas-
suum ab suis castris, ab Scipionis vero 1v millibus
passuum longe, constitit in campo.

LXXVIII. Erat oppidum infra castra Scipionis,
nomine Tegea, ubi praesidium equestre circiter cn
numero habere consuerat. Eo equitatu dextra sinis-
traque directo ab oppidi lateribus, ipse, legionibus ex
castris eductis, atque in jugo inferiore instructis, non
longius fere M passus ab suis munitionibus progressus,
in acie constitit. Postquam diutius in uno loco Scipio
commorabatur, et tempus diei in otio consumebatur3
Caesar equitum turmas suorum jubet in hostium equi-
tatum, qui ad oppidum in statione erat, facere im-
pressionem, levemque armaturam, sagittarios fundi-
toresque, eodem submittit. Quod ubi coeptum cst
fieri, et equis concitatis Juliani impetum fecissem
Pacidius suos equites exporrigere coepit in longitudi-

