LIBER 111. 69

eam caussam conatu desistebat; sed labore et perse·
verantia nautarum se vim tempestatis superare posse
sperabat, praetervectosque Dyrrhachium magna vi
venti nihilo secius sequebatur. Nostri, usi fortunae
beneficio, tamen impetum classis timebant, si forte
ventus remisisset. Nacti portum, qui appellatur Nym-
phaeum, ultra Lissum millia passuum 111, eo naves
introduxerunt, (qui portus ab Africo tegebatur, ab
Austro non erat tutus) leviusque tempestatis, quam
classis, periculum aestimaverunt. Quo simul atque
intus est itum, incredibili felicitate Auster, qui per
biduum flaverat, in Africum se vertit.

XXVII. Hic subitam commutationem fortunae
videre licuit. Qui modo sibi timuerant, lios tutissi-
mus portus recipiebat: qui nostris navibus periculum
intulerant, de suo timere cogebantur. Itaque, tem·
pore commutato, tempestas et nostros texit, et naves
Rhodias afflixit, ita ut ad unam omnes constratae, nu-
mero xvi, eliderentur, et naufragio interirent; et ex
magno remigum propugnatorumque numero pars, ad
scopulos allisa, interficeretur, pars ab nostris distra-
heretur: quos omnes conservatos Cacsar domum re-
misit.

XXVIII. Nostrae naves ιι, tardius cursu confec-
to, in noctem conjectae, quum ignorarent, quem lo-
cum reliquae cepissent, contra Lissum in anchoris
constiterunt. Has, scaphis minoribusque navigiis
compluribus submissis, Otacilius Crassus, qui Lissi

⁷ praeerat, expugnare parabat: simul de deditione co-
rum agebat, et incolumitatem deditis pollicebatur.
Harum altera navis ducentos viginti ex legione tiro-
num sustulerat; altera ex veterana paullo minus du·
centis. His cognosci licuit, quantum esset hominibus

