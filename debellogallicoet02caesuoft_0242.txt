⁴210 A. HIRTII

in salo stabant, incendit, et penteres duas, vacuas
ab defensoribus, nullo repugnante, cepit.

LXIII. Caesar interim celeriter per nuncios in
castris, quum opera circumiret, certior factus, quae
aberant a portu millia passuum VI, equo admisso, o-
missis omnibus rebus, celeriter pervenit Leptim: i-
bique hortatus, omnes ut se naves consequerentur,
primum ipse navigiolum parvulum conscendit: in cur-
su Aquilam, multitudine navigiorum perterritum at-
que trepidantem, nactus, hostium classem sequi coe-
pit. Interim Varus, celeritate Caesaris audaciaque
motus, cum universa classe, conversis navibus, A·
drumetum versus fugere contendit. Quem Caesar in
millibus passuum lv consecutus, recuperata quinque·
remi cum omnibus suis epibatis, atque etiam hostium
custodibus cxxx in ea nave captis, triremem hostium
proximam, quae in repugnando erat commorata, o-
nustam remigum epibatarumque, cepit: reliquae na-
ves hostium promontorium superarunt, atque Adru-
metum in Cothonem se universae contulerunt. Cae-
sar eodem vento promontorium superare non potuit,
atque, in salo in anchoris ea nocte commoratus, pri-
ma luce Adrumetum accedit; ibique, navibus onera-
riis, quae erant extra Cothonem, incensis, omnibus-
que reliquis aliis aut subductis, aut in Cothonem
compulsis, paullisper commoratus, si forte vellent clas-
se dimicare, rursus se recepit in castra.

LXIV. In ea nave captus est P. Vestrius, eques
Romanus, et P. Ligarius, Afranianus, quern Cae-
sar in Hispania cum reliquis dimiserat, et postea se
ad Pompeium contulerat3 inde ex proelio effugerat,
in Africamque ad Varum venerat : quem ob perjuri·
um perfidiamque Caesar jussit necari. P. Vestrio au-

