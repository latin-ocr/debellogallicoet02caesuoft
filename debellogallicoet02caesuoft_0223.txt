DE BELLO AFRIC. LIBER. 195

rat, jubet dirigi ac muniri. Quod postquam Scipio
Labienusque animadverterunt, equitatu omni ex cas-
tris educto, acieque equestri instructa, a suis mu·-
nitionibus circiter passus mille progrediuntur, pedes-
tremque copiam in secunda acie minus passus cn a
castris suis constituunt.

XXXIX. Caesar in opere milites adhortari, ne-
que adversariorum copiis moveri. Quum jam non
amplius passuum MD inter hostium aciem suasque
munitiones esse animadvertisset, intellexissetque ad
impediendos milites SuOS, et ab opere depellendos,
hostem propius accedere, necesseque haberet legio-
nes a munitionibus deducere; imperat turmae His·
panorum, ad proximum collem propere accurrerent,
praesidiumque inde deturbarent, locumque caperent ;
eodemque jubet levis armaturae paucos consequi sub-
sidio. Qui missi celeriter, Numidas adorti, partim
vivos capiunt, nonnullos equites fugientes convulne-
raverunt, locoque sunt potiti. Postquam id Labi-
enus animadvertit, quo celerius iis auxilium ferret,
ex acie instructa equitatus sui prope totum dextrum
cornu avertit, atque suis fugientibus suppetias ire
contendit. Quod ubi Caesar conspexit, Labienum
ab suis copiis longius jam abscessisse, equitatus sui
alam sinistram ad intercludendos hostes immisit.

XL. Erat in eo campo, ubi ea res gerebatur, vil-
la permagna, 1v turribus exstructa, quae Labieni
prospectum impediebat, ne posset animadvertere, ab
equitatu Caesaris se intercludi. Itaque non prius vi-
dit turmas Julianas, quam suos caedi a tergo sensit:
ex qua re subito in terrorem converso equitatu Nu-
midarum, recta in castra fugere contendit. Galli
Germanique, qui restiterant, ex superiore loco et

