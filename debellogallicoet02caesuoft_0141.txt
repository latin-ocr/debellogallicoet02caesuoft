LIBER 111. 117

Victoriae, quod ante ipsam Minervam collocatum e-
rat, et ante ad simulacrum Minervae spectabat, ad
valvas se templi, limenque, convertisse. Eodemque
die Antiochiae in Syria bis tantus exercitus clamor
ct signorum sonus exauditus est, ut in muris armata
civitas discurreret. Hoc idem Ptolemaide accidit.
Pergami in occultis ac reconditis templi, quo, praeter
sacerdotes, adire fas non est, quae Gracci κδυἾοι ap-
pellant, tympana sonuerunt. Item Trallibus in tem·
plo Victoriae, ubi Caesaris statuam consecraverant,
palma per eos dies in tecto inter coagmenta lapidum
ex pavimento exstitisse ostendebatur.

CVI. Caesar, paucos dies in Asia moratus, quum
audisset Pompeium Cypri v1sum, conjectans, eum in
Aegyptum iter habere, propter necessitudines regni,
reliquasque ejus loci opportunitates, cum legionibus,
una, quam ex Thessalia se sequi jusserat, et altera,
quam ex Achaia a Q. Fufio legato evocaverat, equi-
tibusque Dccc, et navibus longis Rhodiis x, et Asia-
ticis pauciS‚ Alexandriam pervenit. In his erant le-
gionibus hominum 111 millia cc. Reliqui, vulneribus
ex proeliis, et labore, ac magnitudine itineris, con-
fecti, consequi non potuerant. Sed Caesar, confisus
fama rerum gestarum, infirmis auxiliis proficisci non
dubitaverat: atquc omnem sibi locum tutum fore exis·-
timabat. Alexandriae de Pompeii morte cognoscit:
atque ibi primum e navi egrediens clamorem militurn
audit, quos rex in oppido praesidii caussa reliquerat,
et concursum ad se fieri videt, quod fasces antefer-
rentur. In hoc omnis multitudo majestatem regiam
minui praedicabat. Hoc sedato tumultu, crebrae con-
tinuis diebus ex concursu multitudinis concitationes
fiebant, compluresque milites liujus urbis omnibus
partibus interficiebantur.

