LIBER Ι. 5

confectum videretur. Quibus literis nunciisque Ro-
mam perlatis, magni domum concursus ad Afranium,
magnae gratulationes fiebant: multi ex Italia ad Cn.
Pompeium proficiscebantur; alii, ut principes talem
nuncium attulisse3 alii, ne eventum belli exspectasse,
aut ex omnibus novissimi venisse, viderentur.

LIV. Quum in his angustiis res esset, atque omncs
viae ab Afranianis militibus equitibusque obsideren-
tur, nec pontes perfici possent; imperat militibus Cae-
sar, ut naves faciant, cujus generis eum superioribus
annis usus Britanniae docuerat. Carinae primum ac
statumina ex levi materia fiebant: reliquum corpus
navium, viminibus contextum, coriis integebatur.
Has perfectas carris junctis devehit noctu millia pas-
suum a castris xxn, militesque his navibus flumen
transportat, continentemque ripae collem improviso
occupat. Hunc celeriter, priusquam ab adversariis
sentiatur, communit. Huc legionem postea transji-
cit; atque ex utraque parte pontem institutum biduo
perficit. Ita comitatus, et qui frumenti caussa pro-
cesserant, tuto ad se recipit, et rem frumentariam ex-
pedire incipit.

LV. Eodem die equitum magnam partem flumen
transjecit: qui, inopinantes pabulatores et sine ullo
dissipatos timore aggressi, quam magnum numerum
jumentorum atque hominum intercipiunt: cohorti-
busque cetratis subsidio missis scienter in duas partes
sese distribuunt; alii, ut praedae praesidio sint: alii,
ut venientibus resistant, atque eos propellant: unam-
que cohortem‚ quae temere ante ceteras extra aciem
procurrerat, seclusam ab reliquis, circumveniunt, at-
que interficiunt, incolumesque cum magna praeda eo-
dem ponte in castra revertuntur.

