LIBER 111. 87

atque errantem regere, posset: praeesse autem suo
nomine exercitui3 ut, praeter auctoritatem, vires quo·
que ad coercendum haberet ε quod si fecisset, quietem
Italiae, pacem provinciarum, salutem imperii, uni om·
nes acceptam relaturos. Haec ad eum mandata Clo-
dius refert. Ac, primis diebus, ut videbatur, libenter
auditus, reliquis ad colloquium non admittitur, casti·
gato Scipione a Favonio, ut postea, confecto bello,
reperiebamus: infectaque re sese ad Caesarem re-
cepit.

LVIII. Caesar, quo facilius equitatum Pompeia-
num ad Dyrrhachium contineret, et pabulatione pro-
hiberet, aditus duos, quos esse angustos demonstra-
vimus, magnis operibus praemunivit, castellaque his
locis posuit. Pompeius, ubi nihil profici equitatu cog-
novit, paucis intermissis diebus, rursum eum navibus
ad se intra munitiones recipit. Erat summa inopia
pabuli, adeo ut foliis ex arboribus strictis, ct teneris
arundinum radicibus contusis, equos alerent ι frumen-
ta enim, quae fuerant intra munitiones sata, consum-
serant, et cogebantur Corcyra, atque Acarnania, lon-
go interjecto navigationis spatio, pabulum supporta-
re; quoque erat ejus rei minor copia hordeo adaugere,
atque his rationibus equitatum tolerare. Sed, post-
quam non modo hordeum, pabulumque omnibus locis,
herbaeque desectae, sed etiam fructus ex arboribus
deficiebant, corruptis equis macie, conandum sibi ali-
quid Pompeius de eruptione existimavit.

LIX. Erant apud Caesarem ex equitum numero
Allobroges duo, fratres, Roscillus et Aegus, Adbu-
cilli filii, qui principatum in civitate multis annis ob-
tinuerat, singulari virtute homines, quorum opera
Caesar omnibus Gallicis bellis optima fortissimaque

