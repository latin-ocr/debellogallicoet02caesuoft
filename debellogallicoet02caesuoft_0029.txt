LIBER 1. 15

‘Erat unum iter, Ilerdam si reverti vellent; alterum,
si Tarraconem peterent. Haec consiliantibus eis,
nunciatur, aquatores ab equitatu premi nostro: qua
re cognita, crebras stationes disponunt equitum et
cohortium alariarum, legionariasque interjiciunt co-
hortes, vallumque ex castris ad aquam ducere inci-
piunt, ut intra munitionem, et sine timore et sine sta-
tionibus, aquari possent. Id opus inter se Petreius
atque Afranius partiuntur3 ipsique, perficiendi operis
caussa, longius progrediuntur.

LXXIV. Quorum discessu liberam nacti milites
colloquiorum facultatem, vulgo procedunt, et, quem
quisque in castris notum aut municipem habebat, con-
quirit atque evocat. Primum agunt gratias omnes om·
nibus, quod sibi perterritis pridie pepercissent: co-
rum se beneficio vivere: deinde imperatoris fidem
quaerunt, rectene se illi sint commissuri; et, quod
non ab initio fecerint, armaque cum hominibus ne-
cessariis et consanguineis contulerint, queruntur.
His provocati sermonibus, fidem ab imperatore de
Petreii atque Afranii vita petunt, ne quod in se scelus
concepisse, neu suos prodidisse, videantur. Quibus
confirmatis rebus, se statim signa translaturos confir-
mant: legatosque de pace primorum ordinum centu-
riones ad Caesarem mittunt. Interim alii suos in cas-
tra invitandi caussa adducunt, alii ab suis abducun-
tur; adeo ut una castra jam sacta ex binis viderentur ι
compluresque tribuni militum et centuriones ad Cae-
sarem veniunt, seque ei commendant. Idem hoc fit
a principibus Hispaniae, quos illi evocaverant, et se-
eum in castris habebant obsidum loco. li suos notos
hospitesque quaerebant, per quem quisque eorum adi-
tum commendationis haberet ad Caesarem. Afranii

