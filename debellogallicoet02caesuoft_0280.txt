246 INCERTI AUCTORIS

tique planitie. Quae res secundum nostris efficiebat
proelium. Undique autem cedentibus adversariis, nos·
tri magna in caede versabantur: quibus mons, non vir-
tus, saluti fuit: quo subsidio tunc, nisi advesperasset,
a paucioribus nostris omnique auxilio privati essent.
Nam ceciderunt ex levi armatura cccxx1v ε ex legio-
nariis cxxxviii, praeterquam quorum arma et spolia
sunt allata. lta pridie 11 centurionum interitio hac
adversariorum poena est litata.

XXV. Insequenti die, pari consuetudine quum ad
eundem locum ejus praesidium venisset, pristino illo
suo utebantur instituto: nam, praeter equites, nullo
loco aequo se committere audebant. Quum nostri in
opere essent, equitum copiae concursus facere coepe·
runt: simulque vociferantibus legionariis, quum lo-
cum efflagitarent, ut consueti insequi existimare pos-
sent, se paratissimos esse ad dimicandum, nostri ex
humili convalle bene longe sunt egressi, et planitie
iniquiore loco constiterunt. Illi tamen procul dubio
ad congrediendum in aequum locum non sunt ausi
descendere, praeter unum, Antistium Turpionem,
qui, fidens viribus, ex adversariis sibi parem esse ne-
minem agitare coepit. Hic, ut fertur Achillis Mem-
nonisque congressus, Q. Pompeius Niger, eques Ro-
manus Italicensis, ex acie nostra ad congrediendum
progressus est. Quoniam ferocitas Antistii omnium
mentes converterat ab opere ad spectandum, acies
sunt dispositae: nam inter bellatores principes dubia
erat posita victoria, ut prope videretur finem bellandi
duorum dirimere pugna. lta avidi cupidique suarum
quisque partium, ³* expertorum virorum fautorumque
voluntas habebatur. Quorum virtute alacri quum ad
dim1candum in planitiem se contulissent, scutorumque

