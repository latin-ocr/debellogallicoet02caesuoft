36 DE BELLO CIVILI

XX. Hoc vero magis properare Varro, ut cum
legionibus quam primum Gades contenderet, ue iti-
nere aut transjectu intercluderetur: tanta ac tam se-
cunda in Caesarem voluntas provinciae reperiebatur.
Progresso‘ ei paullo longius literae a Gadibus red-
duntur; simul atque sit cognitum de edicto Caesaris,
consensisse Gaditanos principes cum tribunis cohor-
tium, quae essent ibi in praesidio, ut Gallonium ex
oppido expellerent, urbem insulamque Caesari ser-
varent. Hoc inito consilio, denunciavisse Gallonio,
ut sua sponte, dum sine periculo liceret, excederet
Gadibus ; si id non fecisset, sibi consilium capturos:
hoc timore adductum, Gallonium Gadibus excessisse.
His cognitis rebus, altera ex ιι legionibus, quae ver-
nacula appellabatur, ex castris Varronis, adstante et
inspectante ipso, signa sustulit, seseque Hispalim re·
cepit, atque in foro et porticibus sine maleficio con·
sedit. 'quod factum adeo ejus conventus cives Romani
comprobaverunt, ut domum ad se quisque hospitio
cupidissime reciperet. Quibus rebus perterritus, Var-
ro, quum, itinere converso, sese Italicam venturum
promisisset, certior ab suis factus est, praeclusas csse
portas. Tum vero, omni interclusus itinere, ad Cae-
sarem mittit, paratum se esse, legionem, cui jusserit,
tradere. Ille ad eum Sex. Caesarem mittit, atque
huic tradi jubet. Tradita legione, Varro Cordubam
ad Caesarem venit: relatis ad eum publicis cum fide
rationibus, quod penes eum est pecuniae, tradit, et,
quod ubique habeat frumenti ac navium, ostendit.

XXI. Caesar, concione habita Cordubae, omnibus
generatim gratias agit: civibus Romanis, quod oppi-
dum in sua potestate studuissent habere; Hispanis,
quod praesidia expulissent ; Gaditanis, quod conatus

