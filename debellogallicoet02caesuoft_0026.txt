12 DE BELLO CIVILI

tum per se pudorem omnium ocuHs, multum etiarn
tribunorum militum et centurionum praesentiam af-
ferre3 quibus rebus coe'rceri milites, et in officio con-
tineri, soleant. Quare omni ratione esse interdiu per-
rumpendum: etsi aliquo accepto detrimento, tamen
summa exercitus salva, Iocum, quem petant, capi
posse. Haec evicit in consilio sententia3 ct prima lu·
ce postridie constituunt proficisci.

LXVIII. Caesar, exploratis regionibuS‚ albente
coelo, omnes copias castris educit; magnoque circui-
tu, nullo certo itinere, exercitum ducit. nam, quae
itinera ad lberum atque Octogesam pertinebant, cas-
tris hostium oppositis tenebantur. Ipsi erant tran-
scendendae valles maximae, ac difficillimae: saxa mul-
tis locis praerupta iter impediebant; ut arma per ma-
nus necessario traderentur, militesque inermi, suble-
vatique alii ab aliis, magnam partem itineris confice-
rent. Sed hunc laborem recusabat neam, quod eum
omnium laborum finem fore existimabant, si hostem
Ibero intercludere, et frumento prohibere, potuissent.

LXIX. Ac primo Afraniani milites, visendi caus·
sa, laeti ex castris procurrebant, contumeliosisque vo-
cibus prosequebantur; nec non, necessarii victus ino-
pia coactos fugere, atque ad Ilerdam reverti: erat
enim iter a proposito diversum, contrariamque in par-
tem iri videbatur. Duces vero eorum suum consilium
laudibus ferebant, quod'se castris tenuissent; niul·
tumque eorum opinionem adjuvabat, quod sine ju-
mentis impedimentisque ad iter profectos videbant,
ut, non posse diutius inopiam sustinere, confiderent.
Sed, ubi paullatim retorqueri agmen ad dextram con-
spexerunt, jamque primos superare regionem castro-
rum animadverterunt, nemo erat adeo tardus, aut fu-

