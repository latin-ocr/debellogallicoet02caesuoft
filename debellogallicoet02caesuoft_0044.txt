‘26 DE BELLO ClVlLI

idoneum ventum, ex portu exeunt, et Tauroenta‚
quod est castellum Massiliensium, ad Nasidium per-
veniunt, ibique naves expediunt: rursusque se ad
confligendum animo confirmant, et consilia commu-
nicant. Dextra pars Massiliensibus attribuitur, si-
nistra Nasidio.

V. Eodem Brutus contendit, aucto navium nume-
ro : nam ad eas, quae factae erant Arelate per Cae-
sarem, captivae Massiliensium accesserant Vi. Has
superioribus refecerat diebus, atque omnibus rebus
instruxerat. Itaque, suos cohortatus, quos integros
superavissent, ut victos contemnerent, plenus spei bo-
nae atque animi adversus eos proficiscitur. Facile erat
ex castris C. Trebonii, atque omnibus superioribus
locis, prospicere in urbem, ut omnis juventus, quae
in oppido remanserat, omnesque superioris aetatis,
cum liberis, atque uxoribus, publicisque custodiis,
aut ex muro ad coelum manus tenderent, aut templa
deorum immortalium adirent, et, ante simulacra pro·
joc-ti, victoriam ab diis exposcerent. Neque erat quis-
quam omnium‚ quin in ejus diei casu suarum omnium
fortunarum eventum consistere existimaret. nam et
honesti ex juventute, et cujusque aetatis amplissimi,
nominatim evocati, atque obsecrati, naves conscende-
rant; ut, si quid adversi accidisset, ne ad conandum
quidvm sibi quidquam reliqui fore viderent; si supe·
ravissent vel domesticis opibus, vel externis auxiliis,
de salute urbis confiderent.

VI. Commisso proelio, Massiliensibus res nulla ad
virtutem defuit: sed, memores eorum praeceptorum,
quae paullo ante ab suis acceperant, hoc animo de-
certabant, ut nullum aliud teinpus ad conandum ha·
rbituri viderentur, et, quibus in pugna vitae periculum

