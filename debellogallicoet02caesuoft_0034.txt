18 DE BELLO CIVILI

locis campestribus subsistebant: si mons erat adscen-
dendus, facile ipsa loci natura periculum repellebat,
quod ex locis superioribus, qui antecesserant, desu-
per suos adscendentes protegebant: quum vallis aut
locus declivis suberat, neque ii, qui antecesserant,
morantibus opem ferre poterant, equites vero ex loco
superiore in aversos tela ⁷conjiciebant3 tum magno
erat in periculo res. Relinquebatur, ut, quum ejus-
modi locis esset appropinquatum, legionum signa
consistere juberent, magnoque impetu equitatum re·
pellerent; eo submoto, repente incitati cursu sese in
valles universi demitterent, atque, ita transgressi, rur-
sus in locis superioribus consisterent. nam tantum ab
equitum suorum auxiliis aberant, quorum numerum
habebant magnum, ut cos, superioribus perterritos
proeliis, in medium reciperent agmen, ultroque eos
tuerentur: quorum nulli ex itinere excedere licebat,
quin ab equitatu Caesaris exciperentur.

LXXX. Tali dum pugnatur modo, lente atque
paullatim proceditur, crebroque, ut sint auxilio suis,
subsiStunt3 ut tum accidit. Millia enim progressi 1v,
vehementiusque peragitati ab equitatu, montem ex-
celsum capiunt: ibique una fronte contra hostem cas-
tra muniunt, neque jumentis onera deponunt. Ubi
Caesaris castra posita, tabernaculaque constituta, et
dimissos equites pabulandi caussa, animadverterunt;
sese subito proripiunt, hora circiter vt ejusdem diei,
et, spem nacti morae discessu nostrorum equitum, iter
facere incipiunt. Qua re animadversa, Caesar re-
lictis legionibus subsequitum praesidio impedimentis
paucas cohortes relinquit; hora x subsequi pabulato-
res, equitesque revocari, jubet. Celeriter equitatus
ad quotidianum itineris officium revertitur. Pugnatur

