DE ssss'L'Lo AFRIC. Lmen. 225

'eis interfectis, eorum pernicie dolorem suum ulcisce-
rentur. Uticenses, animo addito ex Caesaris victo-
ria, lapidibus fustibusque equites repulerunt. Itaque,
posteaquam castra non potuerant potiri, Uticam se in
oppidum conjecerunt ε atque ibi multos Uticenses in·-
terfecerunt‚ domosque eorum expugnaverunt ac diri-
puerunt.v Quibus quum Cato persuadere nulla ratione
quiret, ut secum oppidum defenderent,- et caede rapi-
nisque desisterent, et, quid sibi vellent, sciret, sedan-
dae· eorum importunitatis gratia singulis HS c divisit.
Idem Sulla Faustus fecit, ac de sua pecunia largitus
est: unaque cum iis ab Utica proficiscitur, atque in
regnum ire contendit.

LXXXVIII. Complures interim' ex fuga Uticam
perveniunt: quos omnes Cato conVocatos, una cum
ccc, qui pecuniam Scipioni ad bellum faciendum con-
tulerant, hortatur, ut servitia manumitterent‚ oppi-
dumque defenderent. Quorum quum partem assen-
tire, partem animum mentemque perterritam, atque
in fugam destinatam, habere, intellexisset, amplius de
ea re agere destitit, navesque iis attribuit, ut, in quas
quisque partes vellet, proficisceretur. lpse, omnibus
rebus diligentissime constitutis, liberis suis L. Caesa-
ri, qui tum ei pro quaestore fuerat, commendatis, et
sine suspicione, vultu atque sermone, quo superiore
tempore usus fuerat, quum dormitum isset, ferrum
intro clam in cubiculum tulit, atque ita se transjecit.
Qui dum anima nondum exspirata concidisset, et, im-
petu facto in cubiculum ex suspicione, medicus'fami-
liaresque continere atque vulnus obligare coepissent,
ipse suis manibus vulnus crudelissime divellit, atque
animo praesenti se interemit. Quem Uticenses quan·v
quam oderant partium gratia, tamen, propter ejus sin-·

Tou. ΙΙ. Ε f

