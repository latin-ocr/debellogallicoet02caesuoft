202 A. HIRTII

rupe prodire, et summa petere collis: quos Caesaris
equites consecuti, partim interfecerunt, partim vivo-
rum sunt potiti; deinde protinus collem petere con-
tenderunt, atque eum, decusso Labieni praesidio, ce-
leriter occupaverunt. Labienus cum parte equitum
vix fuga sibi peperit salutem.

LI. Hac re per equites gesta, Caesar legionibus
opera distribuit, atque in eo colle, quo erat potitus,
castra munivit. Deinde ab suis maximis castris per
medium campum, e regione oppidi Uzittae, quod inter
sua castra, et Scipionis, in planitie positum erat, tene·
baturquea Scipione, duo brachia instituit duci, et ita
erigere, ut ad angulum dextrum sinistrumque ejus
oppidi convenirent. Id hac ratione opus instruebat,
ut, quum propius oppidum copIas admovisset, oppug-
nareque coepisset, tecta latera suis munitionibus ha-
beret, ne, ab equitatus multitudine circumventus, ab
oppugnatione deterreretur; praeterea, quo facilius
colloquia fieri possent, et, si qui perfugere vellent, id,
quod antea saepe acciderat magno cum eorum peri-
culo, tum facile et sine periculo fieret. Voluit etiam
experiri, quum propius hostem accessisset, haberetne
in animo dimicare. Accedebat etiam ad reliquas caus-
saS, quod is locus depressus erat, puteique ibi complu-
res fieri poterant: aquatione enirn longa et angusta u·
tebantur. Dum haec opera, quae antea dixi, fiebant a
legionibus, interim pars acie ante opus instructa sub
hoste stabat. Equites barbari levisque armaturae proe-
liis minutis comminus dimicabant.

LII. Caesar ab eo opere quum jam sub vesperum
copias in castra reduceret; magno incursu, cum om-
ni equitatu levique armatura, Juba, Scipio, Labienus,
in legionarios impetum fecerunt. Equites Caesaria-

