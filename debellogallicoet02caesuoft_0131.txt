LIBER ΙΙΙ. 109

gladios strinxerunt. Neque vero Pompeiani huic rei
defuerunt: nam et tela missa exceperunt, et impetum
legionum tulerunt, et ordines conservaverunt, pilis-
que missis ad gladios redierunt. Eodem tempore e·
quites ab sinistro Pompeii cornu, ut erat imperatum,
universi procucurrerunt, omnisque multitudo sagitta·-
riorum se profudit: quorum impetum noster equita-
tus non tulit, sed paullum loco motus cessit ι equites-
que Pompeiani hoc acrius instare, et se turmatim ex-
plicare, aciemque nostram a latere aperto circuire,
coeperunt. Quod ubi Caesar animadvertit, 1v aciei,
quam instituerat sex cohortium numero, signum de-
dit. Illi celeriter procucurrerunt, infestisque signis
tanta vi in Pompeii equites impetum fecerunt, ut eo-
rum nemo consisterem omnesque conversi non solum
loco excederent, sed protinus incitati fuga montes al-
tissimos peterent. Quibus submotis, omnes sagittarii
funditoresque, destituti, inermes, sine praesidio, in-
terfecti sunt. Eodem impetu cohortes sinistrum cor-
nu, pugnantibus etiam tum ac resistentibus in acie
Pompeianis, circumierunt, eosque a tergo sunt adorti.

XCIV. Eodem tempore tertiam aciem Caesar, quac
quieta fuerat, et se ad id tempus loco tenuerat, pro-
currere jussit. Ita, quum recentes atque integri de-
fessis successissent, alii autem a tergo adorirentur,
sustinere Pompeiani non potuerunt, at ⁴zue universi
terga verterunt. Neque vero Caesarem fefellit, quin.
ab iis cohortibus, quae contra equitatum in 1v acie
collocatae essent, initium victoriae oriretur, ut ipsc
in cohortandis militibus pronunciaverat. Ab his enim
primum equitatus est pulsus: ab iisdem factae caedes
sagittariorum atque funditorum: ab iisdem acies Pom-

peiana a sinistra parte erat circumita, atque initium fu-
ΤοΜ. ΙΙ. Ο 3

 

