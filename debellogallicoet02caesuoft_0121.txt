LIBER 111. 99

bore suscepto, quum se magnis itineribus extenderet,
et praegressos consequi cuperet, lv die finem sequen-
di fecit, atque alind sibi consilium capiendum existi-
mavit.

LXXVIII. Caesari ad saucios deponendos, stipen-
dium exercitui dandum, socios confirmandos, praesi-
dium urbibus relinquendum‚ necesse erat adire Apol-
loniam: sed his rebus tantum temporis tribuit, quan-
tum erat properanti necesse ; timensque Domitio, ne
adventu Pompeii praeoccuparetur, ad eum omni ce«
leritate et studio incitatus ferebatur. Totius autem
rei consilium his rationibus explicabat, ut, si Pom-
peius eodem contenderet, abductum illum a mari, at-
que ab iis copiis, quas Dyrrhachii comparaverat, fru-
mento ac commeatu abstractum, pari conditione bel-
li secum decertare cogeret; si in Italiam transiret,
conjuncto exercitu cum Domitio per illyricum Ita-
liae subsidio proficisceretur; sin Apolloniam Oricum-
que oppugnare, et se omni maritima ora excludere,
conaretur, obsesso tamen Scipione, necessario illum
suis auxilium ferre cogeret. Itaque, praemissis nun-
ciis, ad Cn. Domitium Caesar scripsit, et, quid fieri
vellet, ostendit: praesidioque Apolloniae cohortibus
lv, Lissi ι, 111 Orici relictis, quique erant ex vulne-
ribus aegri dcpositis, per Epirum atque Acarnaniam
iter facere coepit. Pompeius quoque, de Caesaris
consilio conjectura judicans, ad Scipionem properan-
dum sibi existimabat, si Caesar iter illo haberet, ut
subsidium Scipioni serret; si ab ora maritima Corcy-
raque discedere nollet, quod legiones equitatumque
ex Italia exspectaret, ipse ut omnibus copiis Domi-
tium aggrederetur.

LXXIX. Iis de caussis uterque eorum celeritati

