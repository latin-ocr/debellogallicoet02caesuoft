2⁴26 A. HIRTlI

gularem integritatem, et quod dissimillimus reliquo-
rum ducum fuerat, quodque Uticam mirificis operi-
bus munierat, turresque auxerat, sepultura afficiunt.
Quo interfecto, L. Caesar, ut aliquid sibi ex ea re
auxilii pararet, convocato popule, concione habita,
cohortatur omnes, ut portae aperirentur: se in Cae-
saris clementia magnam spem habere. Itaque, portis
patefactis, Utica egressus, Caesari imperatori obviam
proficiscitur. Messalla, ut erat imperatum, Uticam
pervenit, omnibusque portis custodias ponit.

LXXXIX. Caesar interim, a Thapso progressus,
Uscetam pervenit, ubi Scipio magnum frumenti nu-
merum, armorum, telorum, ceterarumque rerum, cum
parvo praesidio habuerat. Id adveniens potiturz dein·
de Adrumetum pervenit. Quo quum sine mora in·
troisset, armis, frumento, pecuniaque considerata, Q.
Ligario, C. Considio filio, qui tum ibi fuerant, vitam
concessit. Deinde eodem die Adrumeto egressus,
Livineio Regulo ibi cum legione relicto, Uticam ire
contendit: cui in itinere fit obvius L. Caesar, et sub-
ito se ad genua projecit, vitamque sibi, neque amplius
quidquam, deprecatur. Cui Caesar facile et pro sua
natura, et pro instituto, concessit: item Caecinae, C.
Ateio, P. Atrio, L. Cellae, patri et filio, M. Eppio,
M. Aquinio, Catonis filio, Damasippique liberis, ex
sua consuetudine t1·ibuit; circiterque [noctem] lumi-
nibus accensis Uticam pervenit, atque extra oppidum
ea nocte mansit.

XC. Postero die mane in oppidum introiit: con-
cioneque advocata, Uticenses incolas cohortatus, gra-
tias pro eorum erga se studio agit; cives autem Ro-
manos negotiatores, et eOS‚ qui inter ccc pecunias
contulerant Varo et Scipioni, multis verbis accusatos,

