LIBER 11. 51

pit· Quum cohortes ex acie procurrissent‚ Numidae,
integri, celeritate impetum nostrorum effugiebant3
rursusque ad ordines suos se recipientes circumibant,
et ab acie excludebant. Sic neque in loco manere
ordinesque servare, neque procurrere et casum subi·
re, tutum videbatur. Hostium copiae, submissis ab
rege auxiliis, crebro augebantur. Nostros vires ias·
situdine deficiebant: simul ii, qui vulnera acceperant,
neque acie excedere, neque in locum tutum referri,
poterant, quod tota acies equitatu hostium circumda-
ta tenebatur. Hi, de sua salute desperantes, ut ex·
tremo vitae tempore homines facere consuerunt, aut
suam mortem miserabantur, aut parentes suos com·
mendabant, si quos ex eo periculo fortuna servare po-
tuisset. Plena erant omnia timoris et luctus.

XLII. Curio, ubi, perterritis omnibus, neque co-
hortationes suas neque preces audiri intelligit, unam,
ut miseris in rebus, spem reliquam salutis esse arbi-
tratus, proximos colles capere universos, atque eo
signa inferri, jubet· Hos quoque praeoccupat missus
a Sabura equitatus. Tum vero ad summam despera-
tionem nostri perveniunt‚ et partim fugientes ab e-
quitatu interficiuntur, partim integri procumbunt.
Hortatur Curionem Cn. Domitius, praefectus equi-
tum, cum paucis equitibus circumsistens, ut fuga
salutem petat, atque in castra contendat; et se ab eo
non discessurum pollicetur. At Curio, nunquam se,
amisso exercitu, quem a Caesare fidei commissum
acceperit, se in ejus conspectum reversurum, con-
firm-au atque ita proelians interficitur. Equites per-
pauci ex proelio se recipiunt. sed ii, quos ad novis-
simum agmen, equorum reficiendorum caussa, sub-

